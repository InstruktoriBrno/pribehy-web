<columns 100% left 70% right top ->

====== O Příbězích ======

**V krajině**, na kterou se těžko zapomíná, **dřímají** příběhy těch, kteří tam žili před námi. Ty **příběhy** ožívají, když do krajiny vcházíme, nasloucháme jí a\ vnímáme. A\ jsme-li ochotni se jim otevřít, stávají se součástí nás samých.

Náš společný příběh začíná **v\ půli srpna**. A\ bude to příběh, co stojí za to vyprávět. O\ setkání s\ lidmi, o\ setkání se sebou samým, o\ setkání s\ Rychlebskými horami.

Chystáme pro vás **klasický [[o_metode|zážitkový kurz]]**.

V hlavních rolích se objeví **skupina** lidí, kteří spolu koncem léta prožijí několik nezapomenutelných dní. **V\ kraji** za dvěma průsmyky — **kde** se bez obav dá napít z vodopádu, zabloudit v lesích, přejíst se malin na Borůvkové hoře, opít se s\ místními pábiteli vařonkou, na vrcholku kopce objevit pustý kostel nebo se za úplňku koupat v zatopeném lomu.

Našich jedenáct dní **prožijeme** v prostoru zaniklé vesnice Stillstand a v jejím okolí. Ubytování v\ místě starých sadů a zaniklých stavení a spaní na rozlehé půdě se může zdát někomu prosté. Nám ale poskytne řadu příležitostí pro vnímání ducha tohoto místa a\ **nezapomenutelné** krajiny. Pramenitá voda, sluneční sprcha, vaření na ohni, indiánská sauna, ovce, kamenné zídky, výhledy do krajiny a mnohé a mnohé další.

Jedenáct dní, ve kterých budeme hledat **příběhy** okolo nás, sdílet ty, jež si s\ sebou neseme, ale především vzájemně splétat nové.


<newcolumn>

{{  :foto:r162.jpg?200|}}

{{  :foto:r165.jpg?200|}}

{{  :foto:599.jpg?200|}}

{{  :foto:sepie_rodina.jpg?200|}}

</columns>
