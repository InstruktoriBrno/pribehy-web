<columns 100% left 70% right ->

~~NOTOC~~

====== Praktické informace ======

  * Kdy: 13.–23. 8. 2014
  * Kde: Rychlebské hory
  * Pro:  cca 20 mladých lidí s vášní pro příběhy
  * Věk: 18+
  * Cena: 5 850 Kč 
  * Kontakt:  pribehy2014@gmail.com

==== Co je zahrnuto v ceně ====
**Ubytování** -  Hlavní tábor budeme mít v prostoru zaniklé obce [[http://zanikla-osada-v-rychlebech.webnode.cz/organizatorum/|Stillstand]] v těsném kontaktu s\ krajinou a přírodou.  Pramenitá voda, sluneční sprcha, vaření na ohni, indiánská sauna. Ubytování pod střechou ve vlastním spacáku s\ karimatkou. Nádherné výhledy, staré sady a\ plná dávka genia loci.

**Stravování**, náklady na přípravu, uvedení programů a jejich bezpečnost 24 hodin denně, náklady na nezbytný materiál, případné hosty a mnohá překvapení. V\ ceně není zahrnuto jízdné na akci a\ zpět.


==== Doprava na kurz ====
Podrobnosti se dozvíte před kurzem, nejpohodlnějším způsobem dopravy bude vlak. Nejsme schopni zajistit bezpečné parkování pro osobní automobily, pokud nebudete mít jinou možnost, než přijet autem, domluvte se s\ námi předem.

==== Strava ====
Naši kuchaři se postarají o\ to, aby kuchyně na akci splňovala požadavky gastroterapie. Budeme snažit vyjít vstříc i\ lidem s\ neprůměrnými stravovacími nároky, pro vegetariány budou k dispozici bezmasé verze všeho, co se bude podávat. Speciální dietní potřeby bude možné domluvit předem. Najíme se povětšinou třikrát denně, jídelníček bude daleko více domácí než hospodský.

==== Program ====
Prozradíme jen, že na zážitkových kurzech je více či méně strukturovaným programem naplněn prakticky celý den (obvykle cca 13-15 hodin denně). Jde o promyšlenou mozaiku nejrůznějších aktivit od putování krajinou, přes tvořivé, sportovní či sebepoznávací aktivity po propracované, dlouhé hry zahrnující celého člověka a ještě něco navíc.

U\ všech programů však platí, že jsou zařazovány s jasnými cíli a\ s\ vědomím, že účastník má vždy svobodnou volbu (ne)účasti.

==== Náročnost akce a zdravotní stav účastníků ====
Kurz je připravován pro běžně zdatné osoby, fyzická náročnost se však bude řídit možnostmi účastníků. Průměrně zdatný jedinec kurz zvládne, protože míru nasazení si určuje každý účastník sám.

Tělesná a duševní námaha budou patrně často vyšší než v běžném všedním dni, ale zároveň bude i\ daleko více prostoru pro aktivní odpočinek a regeneraci, než si dopřáváme v každodenní rutině.  V případě, že trpíte nějakými závažnějšími zdravotními či psychickými obtížemi, bude potřeba se s námi individuálně domluvit.

Na akci bude 24 hodin denně přítomen kvalifikovaný zdravotník a všichni instruktoři ovládají základy první pomoci. Během komunikace před kurzem přijde přihlášeným k vyplnění zdravotní deklarace, která nebude sloužit k výběru účastníků, ale jako informace pro nás, čeho se máme vyvarovat a na co si dávat pozor.

==== Sportovní a jiné vybavení ====
Zvláštní vybavení není potřeba, základem jsou běžné věci nezbytné pro pobyt v přírodě. Seznam doporučených věcí dostanete včas před kurzem.




<newcolumn>

{{  :foto:img_2855.jpg?nolink&200|}}

{{  :foto:587.jpg?nolink&200|}}

{{  :foto:r160.jpg?nolink&200|}}

{{  :foto:7621_1199713282510_8315922_n.jpg?nolink&200|}}

{{  :foto:img_4671.jpg?nolink&200|}}

{{  :foto:31_004_5285.jpg?nolink&200|}}

{{  :foto:j220.jpg?nolink&200|}}

{{  :foto:r163.jpg??nolink&200|}}

{{  :foto:img_6234.jpg?nolink&200|}}


</columns>
