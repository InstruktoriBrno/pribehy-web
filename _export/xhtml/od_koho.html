<!DOCTYPE html>
<html lang="en" dir="ltr">

<!-- Mirrored from pribehy.instruktori.cz/_export/xhtml/od_koho by HTTrack Website Copier/3.x [XR&CO'2014], Sat, 09 Mar 2019 08:33:08 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
  <meta charset="utf-8" />
  <title>od_koho</title>
<meta name="generator" content="DokuWiki"/>
<meta name="robots" content="index,follow"/>
<meta name="date" content="2014-03-31T00:24:21+0200"/>
<meta name="keywords" content="od_koho"/>
<link rel="search" type="application/opensearchdescription+xml" href="../../lib/exe/opensearch.php" title="Příběhy 2014"/>
<link rel="start" href="../../index.html"/>
<link rel="contents" href="../../od_kohodecf.html?do=index" title="Sitemap"/>
<link rel="alternate" type="application/rss+xml" title="Recent Changes" href="../../feed.php"/>
<link rel="alternate" type="application/rss+xml" title="Current Namespace" href="../../feed8be0.php?mode=list&amp;ns="/>
<link rel="alternate" type="text/html" title="Plain HTML" href="od_koho.html"/>
<link rel="alternate" type="text/plain" title="Wiki Markup" href="../raw/od_koho.txt"/>
<link rel="canonical" href="../../od_koho.html"/>
<link rel="stylesheet" type="text/css" href="../../lib/exe/css843e.css?t=prsnl10&amp;tseed=1395084266"/>
<script type="text/javascript">/*<![CDATA[*/var NS='';var JSINFO = {"id":"od_koho","namespace":""};
/*!]]>*/</script>
<script type="text/javascript" charset="utf-8" src="../../lib/exe/js9d0f.php?tseed=1395084266"></script>
</head>
<body>
<div class="dokuwiki export">

<h1 class="sectionedit1" id="o_tymu">O týmu</h1>
<div class="level1">

<p>
Příběhy pro vás pod hlavičkou <a href="http://www.instruktori.cz/" class="urlextern" title="http://www.instruktori.cz/"  rel="nofollow">Instruktoři Brno</a> pořádají: 
</p>

<p>
<strong>ZUZKA</strong>
</p>

<p>
<img src="../../_media/7d38af09b025eb1d385d33f59e3fd5e1.media.250x1671bbe.jpg_%3b?w=250" class="mediaright" alt="" width="250" />přes třicet, původem psycholožka. Po pár letech s Brontosaury jsem před strašlivě dávnou dobou zakotvila u Instruktorů Brno. A postupně mi čím dál víc do kurzů proniká sudetská tématika a zejména Rychleby. Byť vlastně nevím, kde jsem k tomu přišla, neboť tři až pět generací zpět jsou všichni mí příbuzní Pražáci a i když jedna praprababička sice byla Němka, tak nebyla „böhmačka”, ale pocházela z Bavorska, a po válce naštěstí  nikoho z mých předků nenapadlo jít obsazovat pohraničí. 
</p>

<p>
Za to, že jezdím do kraje za průsmykem, může léto po prváku na gymplu  a dávný letní ukrutně romantický vandr s jedním takovým s modrejma očima a otřískanou kytarou. A zatímco letní okouzlení do tehdejšího společníka mi moc nevydrželo, do rychlebského kraje jsem se zamilovala nejspíš trvale a od té doby se tam vracím.  Dokonce jsem zkusila žít v Jeseníku, ale nutno naznat, že jsem po roce uprchla zpět do města, protože být okouzleným turistou je mnohem jednodušší, než to zkusit trvale. A tak to teď s tím  krajem opatrně zkoušíme znova.
</p>
<hr />

<p>
<strong>ZDENKA</strong>
</p>

<p>
<img src="../../_media/d5706435c08d45a1bf3a7515f1a196f1.media.250x1671bbe.jpg_%3b?w=250" class="medialeft" alt="" width="250" />Na chvíli pryč ze školy, ale teď jsem opět zpět na studiích přírodních věd. Mezi instruktory různých druhů jsem se dostala z velké části díky Rychlebských horám. Znovu jsem tam zjistila, jak zvoní sníh, co všechno může zmrznout, když zamrzají studánky i studny, kdo je Welzl a jak zásadní může být setkání s vášnivými eskymačkami. Pamatuju si na pár rychlebských zastavení, které s domácím chlebem a velikonočními beránky upekli i další kus mého příběhu. A tak jsem propadla avokádům, vlnám a kráse jižních moří… a i na druhé straně zeměgule mi rychlebští křížili cesty. No a málem bych zapomněla na svou občasnou dětinskou radost ze slovních hříček… ať je třeba ztebegule.
</p>
<hr />

<p>
<strong>ONDRA</strong>
</p>

<p>
<img src="../../_media/b2ffe603b47cc1ccfce2c0f7b1e90672.media.250x1671bbe.jpg_%3b?w=250" class="medialeft" alt="" width="250" />Psychický věk - prenatální stádium, Fyzický věk - Sametové dítě
</p>

<p>
Narodil jsem se prý jako předzvěst velkých změn. Ano, pak se cinkalo klíči, zpíval pan Kryl a vše vypadalo optimisticky. Mnohokrát jsem si říkal, že je škoda, že jsem nemohl okamžiky tohoto příběhu zažít aktivněji, dneska při pohledu z okna doufám, že nikdy žádnou revoluci nezažiju. Mezitím jsem dostal od života pár velkých facek, které s odstupem času považuju za perfektní dlouhodobé katalyzátory. Mimojiné mám v sobě neskutečný stihomam (= musím stihnout), občas se s ním teda nechám dovést na pokraj svých sil… Miluju surovost zimních hor, emancipované ženy, přirozenou manipulaci a techniku.
</p>

<p>
Byl prosluněný červen. Moje mysl byla opilá dobrým pocitem, že mám za sebou maturitu a v posledních dnech tohoto překrásného měsíce přišly do kraje za dvěma průsmyky bleskové povodně. Zuzčin prosebný email na všehny budoucí účastníky Příběhů o dobrovolnou pomoc … a byla ruka v rukávu … Doufejme, že se v tomto nebude letos opakovat historie.
</p>
<hr />

<p>
<strong>KAČÍÍÍ</strong>
</p>

<p>
<img src="../../_media/9b7bde3a8210f8b6d89fc0362f8fe8e3.media.250x1671bbe.jpg_%3b?w=250" class="mediaright" alt="" width="250" />17+. Na začátku svého vysokoškolského studia jsem poznala Instruktory Brno, s nimiž jsem následně strávila několik velmi intenzivních, vlastně spíš zběsilých let. Je sice nejmenším členem týmu Příběhů, o to víc ji je však slyšet.
</p>

<p>
Poprvé mě do kraje Za průsmykem vzala Zuzka s naléhavým varováním, že při takových výletech hrozí propuknutí rychleboholismu. Hned potom, co jsem poznala zdejší krajinu a především několik zdejších postaviček, mi bylo jasné, že jsem v tom až po uši. Rychleby jsem poznala především jako místo, kde nic nejde podle původního plánu. Jeho střípky do sebe ale vždy zapadnou nějakým jiným, nečekaným způsobem a o to lepší zážitky a vzpomínky si odtud člověk odnáší.  
</p>
<hr />

<p>
<strong>BÓĎA</strong>
</p>

<p>
<img src="../../_media/8ce8495a403dc69688a29b2b89e8be56.media.250x1671bbe.jpg_%3b?w=250" class="medialeft" alt="" width="250" />Je to již dávno, co jsem do toho kraje poprvé vyrazil. S kamarády, kytarou a lahví levného vína jsme filozofovali u zatopených žulových lomů, tehdy ještě opuštěných, bez aut parkujících v lese. Dnešní hotely byly tehdy hospodami se sršni nalétávajícími skrz cigaretový dým na poblikávající zářivky zavěšené u stropu. Nevadilo nám to, alespoň se neptali na náš věk. Pak jsem na sněžnicích prošel rychlebský hřeben a objevil další skrytá místa, zaniklé vsi, nakonec i řadu přátel.
</p>

<p>
Jezdím tam dodnes a je to jedno z míst mého srdce. Ve svých kořenech mám zvlněnou krajinů sadů ze Slovácka, lesy Orlických hor, březové háje širé Rusi i lány z Hané. To vše lze nalézt právě v kraji “za průsmykem”. A také mám rád zimu. Co do jiných krajů přichází až se sněhem, je v Rychlebech po celý rok: klid vybízející k rozjímání a lidskou přítomnost lze jen tušit z drobných náznaků jako pomalu blednoucí vzpomínku. Kilometry táhnoucí se kamenné valy, kříže v místech zbořených kostelů, remízy v lukách, honosné stavby opuštěné v lesích.
</p>
<hr />

<p>
<strong>ATHAJ</strong>
</p>

<p>
<img src="../../_media/66865e5c5aa897f8d29bd8b16774d897.media.250x1671bbe.jpg_%3b?w=250" class="medialeft" alt="" width="250" />30+. Původem flegmatický informatik, nyní cynický vědec. Aneb z bláta do louže. Chorobná potřeba nemít žádný volný čas mne zhruba před dekádou přivedla k Instruktorům a k akcím. To mi již dlouho přináší inspiraci do mého života, mého vesmíru a vůbec (a také tedy zároveň úspěšně slouží i původnímu účelu). 
</p>

<p>
Významná část zmíněné inspirace má původ v kraji mezi slonem na Kraličáku, hospodou na Švýcárně a léčebnou v Bíle vodě.  Tady, v krajině za průsmykem, v průběhu let mi asi poprvé došel význam pojmu <em>genius loci</em>, překvapivě často někde na pusté louce. S batohem na zádech na trati pole-louky-lesy jsem objevil kouzlo zimních vandrů a často si připomněl poetiku všedního bytí (na pozadí každodenního marasmu). 
</p>

<p>
Stejně jako na cestách jsem v i kraji potkal výrazné a inspirativní osobnosti. Často takové, jejichž pohled na svět je diametrálně jiný než ten, co znám od nás z barevného sídliště. S některými z nich se naše životní příběhy od té doby protínají … a s některými naštěstí již ne. 
</p>

<p>
A byť jsem v kraji nikdy nestrávil déle než tři týdny v kuse, nechal jsem zde kus svého mládí. Až mi zešediví první tři vlasy, jeden z nich bude rychlebský. 
</p>
<hr />

<p>
<strong>ANIČKA</strong>
</p>

<p>
<img src="../../_media/e362e768dd013fa62a23567b0b6e594b.media.250x1671bbe.jpg_%3b?w=250" class="mediaright" alt="" width="250" />Kolem Instruktorů jsem se začala motat díky kamarádům z Lanového centra Proud už před dlouhou dobou. Letos však jsem se rozhodla projít si Instruktorským kurzem a stát se Instruktorem i oficiálně. V našem týmu si tak zatím užívám roli optimistického benjamínka, což se mi v 27 letech neděje moc často.
</p>

<p>
Jako rozené Ostravačce mi Rychleby nebyly nikdy cizí. Nejsilnější pro mne však bylo setkání s Hraničkami během jednoho letního vandru. Ráda se v paměti vracím k tomu momentu, kdy se přede mnou otevřela ta letní louka, široká jako svět sám, ticho, klid, bzukot hmyzu, vůně lučních květin… a přeci to silné „cosi“, ze kterého mrazilo v zátylku. Až později jsem se dozvěděla Příběh, který je s tím místem spjatý. Příběh, který je hmatatelně cítit. Příběh vepsaný do krajiny.
</p>

</div>
</div>
</body>

<!-- Mirrored from pribehy.instruktori.cz/_export/xhtml/od_koho by HTTrack Website Copier/3.x [XR&CO'2014], Sat, 09 Mar 2019 08:33:08 GMT -->
</html>
